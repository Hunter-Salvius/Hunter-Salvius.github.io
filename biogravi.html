<!DOCTYPE html>
<html lang="en" dir="ltr">
  <head>
    <meta charset="utf-8">
    <title>giografie</title>
    <style>
     body{
       background-color: blue;
       color:white; /*tekstkleur is zwart*/
        }
    </style>
    <a href="index.html">Home</a>
    <a href="studi.html">Studie</a>
    <a href="zieketen.html">Ziekten</a>
    <a href="contakt.html">Contakt</a>
    <a href="biogravi.html">Biografie</a>
    <a href="viedio.html">Viedio</a>
  </head>
  <body>

    <h1>biografie</h1>
    <img src="p02n58pc.jpg" alt="">
    <h2>Wie is Steven Hawking?</h2>
    <p>De Engelse natuurkundige Stephen Hawking staat bekend om zijn briljante theorieën over zwarte gaten en zwaartekracht. Maar ook zijn televisieoptredens, affaires en opvallende verschijning trekken wereldwijd aandacht.
    </p><p>
    ‘Sommige mensen twijfelen of ik misschien zelf een alien ben. Ik kan je verzekeren dat dat niet zo is’, zegt Stephen Hawking. Tenminste, hij zegt het niet zelf, de spraakcomputer die op zijn rolstoel is gemonteerd, spreekt de gedachten van de populaire Engelse natuurkundige in een eentonig Amerikaans accent uit.
    </p><p>

     Vanwege een neurologische aandoening die de spieren aantast, kan hij zelf niet praten en nauwelijks bewegen. De volle zaal in de Royal Society in Londen lacht er niet minder hard om. Hawking reageert met deze opmerking op alle reacties die zijn recente uitspraken over buitenaardse wezens hebben opgewekt.
</p><p>
Eind april 2010 haalt hij het wereldnieuws door te stellen dat wiskundige berekeningen hebben uitgewezen dat het bestaan van aliens logisch is. ‘Het universum bestaat uit ruim honderd miljard sterrenstelsels, die elk weer bestaan uit miljoenen sterren. Natuurlijk is de aarde dan niet de enige planeet waar leven is ontstaan’, legt hij uit. Maar hij waarschuwt ook dat we buitenaards leven beter met rust kunnen laten. Want als aliens ons weten te vinden, is dat niet om gezellig bij te kletsen. Christopher Columbus ging toch ook geen kopje thee drinken bij de oorspronkelijke bewoners van zijn zojuist ontdekte land? En weer heeft hij de lachers op zijn hand.</p>
</p>
<p>
Stuntel bouwt computer
Stephen Hawking is niet altijd zo populair geweest. Hij wordt op 8 januari 1942 geboren als een mager jongetje in Oxford. Midden in de Tweede Wereldoorlog. Zelf herinnert hij zich deze datum liever als ‘exact 300 jaar na de sterfdag van de Italiaanse natuur- en sterrenkundige Galileo Galilei’.
</p><p>
Als oudste zoon van twee academisch geschoolde ouders, wordt hij geacht om goede prestaties te leveren op school. Hij doet het daar ook zeker niet slecht, maar zijn leraren omschrijven hem niet als een genie. De jonge Hawking is slim, maar heeft moeite met lezen en schrijven. Hij komt wat onhandig en stuntelig over. Na school houdt hij zich vooral bezig met het bouwen van modeltreintjes en het uit elkaar halen van radio’s en klokken. Hij wil precies weten hoe alles werkt. Daarnaast verzint hij samen met vriendjes eindeloos ingewikkelde bordspellen. Hawking wint vaak, maar hij is dan ook de enige die de regels begrijpt.</p>
</p>
<p>
Op de middelbare school bouwt hij samen met zijn vrienden zelfs een eenvoudige, maar goed werkende computer. Het hele dorp spreekt er vol bewondering over. Weer eens wat anders dan de verhalen die over hem en zijn vriendelijke, maar ietwat aparte familie rondgaan. Het is ook wel wat vreemd om in een afgedankte taxi rond te rijden en zelfs tijdens het avondeten allemaal in een boek verdiept te zijn. Maar dat doet Hawking wel goed, want op zijn zeventiende krijgt hij al een beurs om aan de prestigieuze Universiteit van Oxford natuurkunde te gaan studeren.
</p>
<p>
Roeier is populair
Wie begin jaren zestig op de Universiteit van Oxford rondloopt, treft een opstandige sfeer aan, overheerst door verveelde studenten die hard tegen hun ouders aanschoppen. De jonge, onopvallende Hawking kan zijn draai niet goed vinden tussen zijn ongemotiveerde medestudenten. Hij vindt het natuurkundeprogramma maar matig en wil eigenlijk gewoon zo snel mogelijk weer naar huis.
</p>
<p>
Totdat het buitenbeentje wordt gevraagd om als stuurman tot het roeiteam van Oxford toe te treden. Stuurmannen moeten klein, iel en slim zijn. Een rol die letterlijk op Hawking’s lijf is geschreven. Vanaf dat moment verandert zijn leven. Roeien voor Oxford is namelijk geen sport. Het is een manier van leven en een enorme eer. Plotseling krijgt het stille, leergierige jongetje toegang tot de populairste mensen op de campus. Langzaam kruipt hij uit zijn schulp en ontdekt hij dat zijn gestuntel in combinatie met droge humor een enorme aantrekkingkracht op mensen heeft.
</p>
<p>
Een roeier zijn, betekent wel: elke dag op het water zitten én veel feesten. Maar dankzij zijn talent weet hij alle vakken toch gewoon te halen. In zijn laatste jaar verschuift zijn aandacht van natuurkunde, naar de meer uitdagende kosmologie: de studie van het heelal. Hij vindt een geschikte plek bij de rivaliserende Universiteit van Cambridge en wordt meteen aangenomen.
</p>
<p>
Zijn academische carrière verloopt dus volgens plan. Maar op een ander vlak loopt de twintigjarige student steeds vaker tegen problemen aan. Letterlijk, want hij merkt dat hij regelmatig zomaar omvalt of tegen dingen aanloopt.
</p>
<p>
Arts brengt onrust
Hawking weet zijn fysieke ongemakken maandenlang te verbergen voor familie en vrienden. Maar als hij in de kerstvakantie eind 1962 met zijn moeder gaat schaatsen, gaat het echt mis. Hij valt plat op het ijs en het lukt hem niet om weer op te krabbelen. Zijn bezorgde moeder stuurt hem meteen naar een arts. Een maand later wordt hij opgenomen in het ziekenhuis voor uitvoerig onderzoek.
</p>
<p>
De diagnose komt aan als een mokerslag: Hawking heeft Amyotrofische Laterale Sclerose (ALS). Tot op de dag van vandaag is niet precies bekend waardoor deze dodelijke spierziekte wordt veroorzaakt. Er zijn geen goede medicijnen voor en de gemiddelde levensverwachting van patiënten is drie tot vijf jaar. De zenuwcellen in de ruggenmerg en in het onderste deel van de hersenen sterven door ALS langzaam af. Dit zijn de cellen die de spieren aansturen.
</p>
<p>
Wat betekent dit voor Hawking? Hij krijgt te horen dat hij waarschijnlijk niet oud zal worden, in een rolstoel terecht gaat komen en steeds slechter zal schrijven, praten en ademen. Maar de artsen benadrukken ook dat zijn hersenen verder onaangetast blijven. Hij kan dus wel blijven studeren. Hij zal  zelfs de wetenschap van het universum volledig gaan veranderen.
</p>
<p>
Maar zo ver is het dan nog lang niet. Want Hawking ziet vlak na de diagnose geen nut meer in het doorspitten van boeken en het volgen van colleges. Hij richt zich volledig op de liefde.
</P>
<p>
Gezin breidt uit
Jane Wilde is een verlegen meisje dat uit hetzelfde dorp komt als Hawking. Ze komen elkaar vlak na de rampzalige kerstvakantie regelmatig tegen op feestjes van gezamenlijke vrienden. Wilde is onder de indruk van Hawking’s studentenverhalen. En hij ziet in haar een lief en intelligent meisje. Maar het lichamelijk drama dat hem onlangs heeft getroffen kent ze ook. Zijn onzekere toekomst zorgt ervoor dat Wilde en Hawking eerst voorzichtig met elkaar omgaan. Toch wint hun aantrekkingskracht het.
</p>
<p>
Hawking praat weinig over zijn ziekte en Wilde ziet in stilte hoe hij steeds onduidelijker praat en moeizamer beweegt. Toch zijn ze gelukkig en denken ze positief. De artsen die Hawking in de gaten houden, hebben hem verzekerd dat zijn ziekte niet erfelijk is. Op 14 juli 1965 trouwt het stel en op 28 mei 1967 wordt hun eerste zoon geboren: Robert George Hawking.
</p>
<p>
Vlak na de geboorte van hun 2de kind, 3 jaar later, komt Hawking in een rolstoel terecht. Hij is dan 28 jaar. De tijd die het hem kost om zich aan en uit te kleden, doet hem nadenken over het begrijp tijd. Om zijn problemen te ontwijken, stort hij zich weer volledig op de wetenschap.
</p>
<p>
Stem valt weg
Samen met natuurkundige Roger Penrose bestudeert Hawking op Cambridge zwarte gaten, de Big Bang en de relativiteitstheorie. Hij wint verschillende wetenschappelijke prijzen en mag zelfs op audiëntie komen bij de koningin van Engeland en de Paus. Terwijl zijn hersenen hem steeds beroemder maken, laat zijn lichaam het alsmaar verder afweten. De zorg wordt voor Wilde steeds zwaarder en na een congres in Genève in 1985 zelfs onmogelijk.
</p>
<p>
Hawking wordt tijdens de reis overvallen door een longontsteking, die hem zo ziek maakt dat de artsen de stekker eruit willen trekken. Wilde weigert, maar tijdens de operatie die volgt, moeten Hawkings stembanden definitief worden doorgesneden. Omdat zijn handen inmiddels ook niet meer kunnen bewegen, krijgt hij een speciale stemcomputer aangemeten die reageert op zijn oogbewegingen.
</p>
<p>
Wilde kan de stress en de aandacht rondom Hawking niet meer aan. Ze krijgt een relatie met een andere man, maar wil voor het gezin bij elkaar blijven. Dat lukt aardig, totdat Hawking het aanlegt met een van zijn verpleegsters. Pas in 1995 wordt de scheiding officieel en nog in hetzelfde jaar trouwt Hawking met zijn nieuwe liefde, Elaine Mason.
</p>
<p>
Tien jaar later blijkt ook deze relatie niet bestand te zijn tegen het leven dat Hawking leidt. Een leven waarin wetenschap en beroemdheid veel vragen van een man die slechts langzaam antwoord kan geven. Maar dat hij het zover zou schoppen, had 300 jaar na de sterfdag van Galileo Galilei niemand gedacht.
<p>
Dit artikel verscheen eerder in het julinummer 2010 van Quest.
</p>
<p>
Facebook
Twitter
Email
Pinterest
Google+
WhatsApp
</p>
  </body>
</html>
